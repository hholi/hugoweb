+++
draft = false
title = "Lyd i bilen etter FM"
comments = true
image = "images/medium_20170122_AuxRCA_0001.jpg"
tags = ["bil","norsk"]
author = ""
menu = ""
share = true
slug = "aux-bil"
date = "2017-02-08"

+++

I dag slås FM av i Trøndelag og nå er det bare DAB+ som gjelder.
Da ble gode råd dyre for meg som hverken har DAB+ eller AUX inn i bilstereoen.


### Løsningen
Jeg valgte nettradio og monterte en AUX-kabel på multimedia-inngangen bak på anlegget.
Jeg slipper dermed å bruke adapter som sender lyden via FM.

Anlegget i min VW Passat fra 2006 er en MFD2-DVD med en 18-pins multimedia-kontakt bak. Her er det mulig å sende inn eksternt lydsignal.

Jeg har valgt å installere en kabel med 2 RCA-kontakter bak på anlegget og en overgang til minijack på egen kabel.  

Obs: Ikke la anlegget i bilen være uten strøm for lenge, da må du taste nøkkelkoden for å kunne bruke den etterpå.


### Steg for steg


Lag kabelen - dobbel krympestrømpe. Rød er til høyre, hvit til venstre    
![Lag kabelen](/images/medium_20170122_AuxRCA_0002.jpg)

Plugg i kabelen bak på anlegget. Før du gjør dette sikre at du har nøkkelkoden til anlegget dersom du tar strømmen på det for lenge. Rammen rundt skjermen kan dras av, den er festet med klips. 4 torx 20 løsnes for å kunne dra ut anlegget. På den 18-pins multimediakontakten er 2=jord, 11=venstre, 12=høyre. Pinne 1 er oppe til høyre, pinne 10 nede til høyre    
![Monter](/images/medium_20170122_AuxRCA_0005.jpg)

Konfigurer anlegget: Trykk knappen "CD", velg deretter "Syst.settings". I det skjermbildet  sett "AV source" til "Audio" og "AUX source" til "off". 
Det er fordi Aux-kabelen er koblet til multimedia-inngangen, her kalt "AV source"    ![Konfigurer](/images/medium_20170122_AuxRCA_0001.jpg)

Siste steg er å koble til kabelen med RCA til minijack-overgang og trekke den slik at man lett kan koble til mobiltelefon eller andre kilder.

Når jeg skal høre på lyd via kabelen trykker jeg knappen CD og velger AUX.
For renest mulig lyd sett volumet på mobilen/signalkilden til maks.

Ferdig!
